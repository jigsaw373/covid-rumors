مونیکا، پرستار ۳۷ ساله که مبتلا به بیماری زمینه‌ای آسم است در اوایل ماه گذشته به‌دنبال ابتلا به کرونا به بیمارستان منتقل شد و پس از یک هفته بستری شدن در بخش مراقبت‌های ویژه، با وخیم شدن وضعیت جسمی‌اش، پزشکان تصمیم به گذاشتن او در کمای مصنوعی گرفتند و در طول کمای مصنوعی، آغاز به درمانی آزمایشی با دوز بالای داروی «ویاگرا» کردند. این دارو یکی از رایج‌ترین قرص‌های مصرفی برای افزایش توان جنسی در مردان است.

مونیکا قبل از شروع کمای مصنوعی خود با این روش درمان آزمایشی موافقت کرده بود.

ویاگرا، داروی تجویزی برای درمان اختلال نعوظ با شل کردن دیواره‌های رگ‌های خونی، امکان جریان خون بیش‌تری به تمام قسمت‌های بدن را ممکن می‌سازد. همین امر به مونیکا کمک کرد که تنها در عرض یک هفته بهبود یابد و سطح اکسیژن مورد نیاز خونش تامین شد.

تجویز داروی ویاگرا برای درمان مبتلایان به کووید ۱۹، همچنان مراحل آزمایشی خود را در بریتانیا می‌گذراند