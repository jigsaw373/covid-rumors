مطالعه‌ی جدیدی دلیلی ارائه می‌دهد که چرا ویروس عامل کووید ۱۹ یعنی SARS-CoV-2 بسیار بیشتر از ویروس عامل سارس یعنی SARS-CoV-1، قدرت انتقال دارد. پژوهشگران این مطالعه که در لایو ساینس گزارش شده است، روی پروتئین اسپایک تمرکز کردند که به ویروس‌های کرونا اجازه می‌دهد به سلول‌های انسانی متصل و وارد آن‌ها شوند. قبل از اتصال ویروس‌های کرونا به سلول‌های انسانی، پروتئین اسپایک ویروس از حالت غیرفعال به حالت فعال تبدیل می‌شود. شبیه‌سازی‌های مولکولی این دو ویروس کرونا نشان می‌دهد که SARS-CoV-2 راحت‌تر می‌تواند در حالت فعال بماند و این موقعیت را حفظ کند؛ درحالی‌که SARS-CoV-1 به‌سرعت میان این دو حالت تغییر و زمان کمتری برای اتصال به سلول‌ها پیدا می‌کند