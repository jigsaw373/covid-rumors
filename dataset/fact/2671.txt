برخی از موارد ابتلا پس از تزریق واکسن می‌تواند به‌ دلیل واکنش ضعیف سیستم ایمنی بدن‌ افراد باشد. از سوی دیگر علت ابتلای برخی می‌تواند ظهور جهش‌ها و گونه‌های جدیدی از ویروس کرونا بوده باشد. البته باید به این نکته نیز توجه کرد که صرفا یک جهش جدید از جانب ویروس باعث نمی‌شود واکسن‌ها به‌ طور کامل بی‌اثر شوند؛ بلکه این جهش‌ها و ایجاد گونه‌های جدید، به‌ طور تدریجی رخ می‌دهند و به‌ مرور زمان از کارآمدی واکسن‌های کووید-۱۹ می‌کاهند.