پژوهشگران بخش ایمنی‌شناسی و آلرژی "بیمارستان دانشگاه لوزان"(CHUV) سوئیس، یک پادتن تازه کشف شده را با استفاده از لنفوسیت‌های بیماران مبتلا به کووید-۱۹ ایزوله کردند. این پادتن، یکی از قوی‌ترین پادتن‌هایی به شمار می‌رود که تاکنون در برابر کروناویروس شناسایی شده‌اند. ویژگی‌های ساختاری این پادتن نشان می‌دهد که به ناحیه‌ای متصل می‌شود که تحت جهش پروتئین خوشه‌ای کروناویروس قرار نگرفته است.