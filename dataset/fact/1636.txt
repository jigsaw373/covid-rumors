ریزر که در زمینه‌ی تولید لوازم جانبی گیمینگ فعالیت می‌کند اوایل سال ۲۰۲۱ در نمایشگاه CES مدل مفهومی ماسک ویژه‌ای را با نام Project Hazel N95 به‌نمایش گذاشت. در آن زمان تنها چند هفته از بیانیه‌ی سازمان جهانی بهداشت مبنی‌بر استفاده از واکسن کرونا برای استفاده‌های اورژانسی گذشته بود. به‌نظر می‌رسد حتی با وحود اینکه اکنون در بسیاری از نقاط جهان واکسن به‌صورت گسترده به مردم تزریق شده و شرایط کم‌کم به حالت عادی برمی‌گردد، ریزر آینده‌ای برای ماسک منحصربه‌فردش متصور شده است.