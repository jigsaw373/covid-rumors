نسخه‌ای از ویروس کرونا که اواخر سال گذشته در بریتانیا ظاهر شد، به دلایل بسیاری تکان‌دهنده بود. این گونه درست زمانی ظاهر شد که واکسن‌ها مردم را به پایان دنیاگیری امیدوار کرده بودند و تهدیدی برای نابود کردن این امیدها ایجاد کرد. این گونه بسیار واگیردارتر از گونه‌های قبلی بود و به افزایش سریعی در میزان بستری شدن منجر شد. چیزی که خصوصا برای دانشمندان تعجب‌آور است، این است که گونه‌ی مذکور به‌نظر می‌رسد به‌طور ناگهانی حامل مجموعه‌ای از جهش‌ها شده باشد.