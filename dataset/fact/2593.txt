مشکل دیگری که در دوران کرونا وجود دارد، مسئله سلامت روان است. به همین دلیل برای بازسازی ذهن و روان باید از همین حالا به فکر دوران پساکرونا بود و شرایط آسان‌تری برای کمک‌کردن به دیگران فراهم کرد. در دوران کرونا نوع آسیب واردشده به افراد و همچنین میزان درآمد و ... با یکدیگر متفاوت است. بررسی‌ها نشان می‌دهد تأثیر کرونا بر اقشار اقتصادی پایین، همراه با آسیب‌های روان بیشتری بوده است. ترس از بیماری کرونا با طبقه اجتماعی افراد و موقعیت اجتماعی و اقتصادی آنها ارتباط دارد. یعنی ترس برای گروه‌های کم‌درآمد به‌ دلیل موقعیت اجتماعی آنها بیشتر است؛‌ چرا که این گروه به‌ویژه در ماه‌های ابتدایی شیوع مجبور بودند در دوران قرنطینه برای معیشت‌شان از خانه خارج شوند. بنابراین استرس، اضطراب و حتی وسواس برای این گروه بیشتر از گروه‌های دیگر می‌تواند رخ دهد. این در حالی است که برخی از این افراد حتی قدرت خرید ماسک نداشتند