سوئد، تزریق دُز چهارم واکسن کووید-۱۹ را به سالمندان به ویژه برای آنهایی که در شرایط تهدیدکننده‌تر هستند، توصیه کرد.

به گزارش ایسنا، مقامات بهداشتی سوئد روز گذشته (دوشنبه) اعلام کردند: تزریق دُز چهارم واکسن کووید-۱۹ به افراد بالای ۸۰ سال و افرادی که در خانه های سالمندان زندگی می کنند یا پرستار خانگی دارند، توصیه می‌شود.

همچنین این واکسن نباید زودتر از چهار ماه پس از تزریق دُز قبلی تزریق شود.

بنابر اعلام متخصصان اپیدمولوژی سوئد، تزریق دُز چهارم، مصونیت در برابر نوع شدید بیماری را در این گروه سنی تقویت می کند.