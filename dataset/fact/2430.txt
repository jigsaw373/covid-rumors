تست آنتی‌بادی یک تفاوت اساسی با تست PCR و آنتی‌ژن دارد و آن هدف از انجام آن است. تست آنتی‌بادی برای تشخیص ویروس کرونا در بدن به کار نمی‌رود، بلکه هدف از انجام آن فهمیدن این است که آیا بدن فرد در برابر ویروس کرونا پادتن تولید کرده است یا خیر. آنتی‌بادی یا پادتن، پروتئین‌های خون هستند که سیستم ایمنی بدن برای مقابله با مهاجم خارجی نظیر ویروس تولید می‌کند. به عبارت دیگر، تست آنتی‌بادی کووید ۱۹ قادر به تشخیص ویروس فعال کرونا در بدن نیست، بلکه تنها کاری که می‌کند این است که به شما می‌گوید آیا در گذشته به کرونا مبتلا شده بودید یا خیر. آنتی‌بادی‌ها دست‌کم تا چندین روز پس از ابتلا به بیماری قابل تشخیص نیستند.