با توجه به ظهور واریانت دلتا، میزان شیوع بالای آن و در کنار آن اجرانشدن به‌موقع و درست اقدامات غیردرمانی، جامعه باید به سمت ایجاد شبکه ایمنی و رسیدن به ایمنی جمعی با واکسیناسیون کامل بیش از ۸۰درصد جمعیت تلاش کند. همه اینها در حالی است که با وجود سرعت‌گرفتن واکسیناسیون، هنوز فاصله زیادی تا رسیدن به ایمنی کامل داریم. یکی از مهم‌ترین دلایل آن هم این است که ما در کشور، به‌ دلیل نبود واکسن، زمان مناسب و به‌موقع واکسیناسیون را از دست دادیم. هم کمبود واردات داشتیم و هم تولیدات داخلی ما دچار مشکل شدند.