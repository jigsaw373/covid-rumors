ارزیابی تغییرات زیست‌محیطی در طول یک بیماری همه‌گیری جهانی مهم است چراکه فرصتی برای نظارت بر نحوه تأثیر تغییرات رفتاری بر شرایط محیطی محلی و منطقه‌ای است. از آن‌جایی که صدای ناشی از ترافیک جاده‌ای بیشترین سهم را در زمینه آلودگی صوتی داراست، با شیوع ویروس کرونا، اجرای برنامه‌های قرنطینه سراسری و وضع قوانین ترافیکی و به دنبال آن کاهش تردد وسایل نقلیه، آلودگی صوتی نیز تحت تأثیر قرار گرفت.