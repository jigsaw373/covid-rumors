در زمان همه‌گیری "کروناویروس سندروم حاد تنفسی ۲"(SARS-CoV-2)، چندین گونه جدید و قابل انتقال دیگر از این ویروس ظاهر شده‌اند. آگاهی از اینکه جهش‌های خاص چگونه بر انتقال کروناویروس تأثیر می‌گذارند، می‌تواند به درک بهتر زیست‌شناسی ویروس و کنترل شیوع بیماری کمک کند.

"جان بارتون"(John Barton)، دانشیار فیزیک و نجوم دانشگاه کالیفرنیا، ریورساید گفت: به کارگیری روش‌های محاسباتی موجود برای مقادیر زیادی از داده‌ها، دشوار است یا بر فرضیات بسیار محدودی تکیه دارد. آزمایش‌ها می‌توانند اطلاعات بسیار خوبی را در مورد نحوه تأثیر جهش‌های مختلف بر ویروس ارائه دهند اما نمی‌توان از آنها برای بررسی مستقیم انتقال کروناویروس سندروم حاد تنفسی ۲ در انسان استفاده کرد.

بارتون و همکارانش، یک روش محاسباتی جدید برای حل این مشکل ارائه داده‌اند که در آن از مدل‌های آماری ریاضی فیزیک برای همه‌گیرشناسی استفاده می‌شود. این روش به آنها امکان می‌دهد تا داده‌های مربوط به توالی ژنوم کروناویروس را که به مرور زمان و از افراد آلوده ساکن بسیاری از نواحی سراسر جهان جمع‌آوری شده‌اند، مورد بررسی قرار دهند و اثر جهش‌های گوناگون را بر انتقال کروناویروس پیدا کنند. این روش می‌تواند سابقه تکامل کروناویروس طی دوره همه‌گیری را به بهترین وجه توضیح دهد.