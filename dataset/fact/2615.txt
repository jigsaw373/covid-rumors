گروهی از پژوهشگران مهندسی بیونیک در موسسه ویس(Wyss) متعلق به "دانشگاه هاروارد"(Harvard University) برای برطرف کردن این مشکل، از یک تراشه روده انسان استفاده کردند که پیشتر در همین دانشگاه، برای بررسی ابتلا به کروناویروس و درمان احتمالی آن ابداع شده است. آنها تراشه روده را با کروناویروسی موسوم به "NL۶۳" آلوده کردند که به سرماخوردگی منجر می‌شود و مانند سارس-کوو-۲، از گیرنده "ACE۲" برای ورود به سلول‌ها استفاده می‌کند. سپس پژوهشگران، اثر داروهای گوناگونی را که برای درمان کروناویروس پیشنهاد شده‌اند، آزمایش کردند. آنها دریافتند که دارویی موسوم به "نافاموستات"(Nafamostat) می‌تواند عفونت را کاهش دهد؛ در حالی که داروی "رمدسیویر"(Remdesivir) که برای درمان کووید-۱۹ تجویز می‌شود، عفونت را کاهش نمی‌دهد و به بافت روده آسیب می‌رساند.