بانک مرکزی پرو اعلام کرد که انتظار می‌رود که اقتصاد این کشور در ماه‌های دسامبر و ژانویه بالاتر از سطح پیش از پاندمی باقی بماند و این به دلیل بهبود تقاضای داخلی و رکورد صادرات خواهد بود. به گزارش ایسنا به نقل از رویترز، طبق داده‌های بانک مرکزی، اقتصاد پرو از ماه ژوئن سال ۲۰۲۱ به طور مداوم و ماهانه بالاتر از قبل پاندمی بوده است. بانک مرکزی همچنین انتظار دارد که تورم پرو که بالاترین نرخ سالانه خود را در سال ۱۳ سال گذشته ثبت کرده است از ماه جولای روند کاهشی خواهد داشت و در محدوده هدف بین یک تا سه درصد در سه ماهه چهارم سال ۲۰۲۲ قرار خواهد گرفت.