از زمان شروع همه‌گیری، اکثر بیماران کووید با علائمی مانند سرماخوردگی، سرفه، تنگی نفس، تب، گلودرد و غیره مواجه بوده‌اند اما اخیرا بیماران با علائم عجیبی در گوش خود مواجه شده‌اند.

برخی از بیماران کووید-۱۹ هنگام مبارزه با عفونت یا هفته‌ها پس از آن با «زنگ زدن گوش‌ها» یا کاهش شنوایی مواجه هستند. پزشکان این مشکل را «گوش کووید»  نامیده‌اند که شامل علائمی مانند گوش درد، زنگ زدن، سرگیجه، وزوز گوش همچنین کاهش شنوایی همراه است.

به گفته پزشکان، زنگ زدن، وزوز یا احساس خفگی در گوش‌ها می‌تواند به دلیل وزوز گوش باشد که یک مشکل رایج در افراد مسن است.

همچنین کاهش شنوایی نیز مرتبط با سن یا مشکل در سیستم گردش خون است. صدای زنگ در گوش می‌تواند مداوم یا پراکنده باشد و ممکن است منجر به اضطراب، فشار خون بالا، بی‌خوابی و اختلال شنوایی شود.

پزشکان می‌گویند: مشکل «گوش کووید» پس از موج دوم برجسته شده و تقریبا در ۶ درصد از بیماران سرپایی پس از بهبودی همچنین در گروه سنی ۴۰ سال و بالاتر بروز چنین شکایاتی بیشتر است.