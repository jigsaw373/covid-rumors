دانشمندان "موسسه تحقیقاتی اسکریپس" آمریکا در مطالعه اخیرشان شواهدی یافته‌اند که نشان می‌دهد "کارنوسیک اسید"(Carnosic acid) می‌تواند کروناویروس سندرم حاد تنفسی ۲ را مسدود کرده و التهاب را کاهش دهد.

دانشمندان طی این مطالعه دریافتند که ترکیب کارنوسیک اسید می‌تواند برهم‌کنش بین بخش خارجی پروتئین میخ مانند کروناویروس سندرم حاد تنفسی ۲ و آنزیم ۲ مبدل آنژیوتانسین که ویروس از آن برای ورود به سلولها استفاده می‌کند را مسدود کند.

آنزیم ۲ مبدل آنژیوتانسین یک آنزیم است که به سطح بیرونی(غشاء خارجی) سلول‌های ریه‌ها، رگ‌های خونی، قلب، کلیه‌ها و روده متصل می‌شود.

در این مطالعه محققان علاوه بر آنکه شواهدی را ارائه کردند، نتایج به دست آمده از مطالعات قبلی را نیز بررسی کردند چرا که پیشتر نیز محققان اظهار کرده بودند، کارنوسیک اسید تاثیر جداگانه‌ای در مهار یک مسیر التهابی قدرتمند (مسیری که درکووید-۱۹ شدید و همچنین در سایر بیماری‌ها از جمله آلزایمر فعال است) دارد.