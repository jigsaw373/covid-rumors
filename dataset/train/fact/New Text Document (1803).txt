هیوگز فاستر بوندو"(Hugues Fausther-Bovendo) از آمریکا و "گری کوبینجر"(Gary Kobinger) از کانادا در مطالعه اخیرشان به استفاده از روش "زراعت مولکولی"(molecular farming) اشاره کرده‌اند. در این روش دی.ان.ای که پروتئین ایجاد می‌کند در داخل سلول گیاهی قرار داده می‌شود. سپس سلول گیاه نیز برای تولید واکسن به یک عصاره تبدیل می‌شود. این روش بسیار ارزان‌تر از روش‌های فعلی است زیرا دانشمندان برای رسیدن به نتیجه دلخواه خود فقط به آب، نور و خاک نیاز دارند. کشاورزی/ زراعت مولکولی برای اولین بار در سال ۱۹۸۶ به عنوان جایگزینی برای فرآوری زیستی مطرح شد زیرا در آن زمان همه دانشمندان به یک مکانی مانند گلخانه احتیاج داشتند که بسیار ارزان‌تر از تجهیزات بیوراکتور باشد. این روش در مرحله ۳ آزمایشات بالینی واکسن"CoVLP"(واکسن کووید-۱۹) و واکسن آنفلوآنزا که هر دو به صورت خوراکی مصرف می‌شوند، موفقیت آمیز بوده است.