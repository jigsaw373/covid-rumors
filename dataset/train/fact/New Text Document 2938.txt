تحقیقات جدید محققان آلمانی نشان می‌دهد که بسیاری از علائم مرتبط با سندرم پس از کووید(که به عنوان کووید طولانی نیز شناخته می‌شود) می‌تواند با تاثیر این ویروس بر روی عصب واگ که یکی از مهمترین اعصاب چند عملکردی در بدن است، مرتبط باشد.

 این مطالعه توسط دکتر"گما لیادوس"(Gemma Lladós) و دکتر "لوردس متیو"(Lourdes Mateu) از بیمارستان دانشگاهی "Trias i Pujol" آلمان انجام شده است.

عصب واگ از مغز آغاز و به تنه و قلب، ریه‌ها و روده‌ها و همچنین چندین ماهیچه از جمله ماهیچه‌هایی که در عمل بلعیدن دخیل هستند، گسترش می یابد. به این ترتیب این عصب مسئول طیف گسترده‌ای از عملکردهای بدن از جمله کنترل ضربان قلب، گفتار، رفلکس حلقی، انتقال غذا از دهان به معده، حرکت غذا در روده، تعریق و ... است.