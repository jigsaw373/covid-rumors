ما در ایران یک موج داشته‌ایم که چند پیک در آن رخ داده است؛ در حالی‌ که کشورهای دیگر این شرایط را نداشتند و با قرنطینه به‌موقع، مانع از ورود به پیک‌ها و موج‌های مختلف شده‌اند. هم‌اکنون ما به‌ دلیل تأخیر در اقدامات غیردرمانی و واکسیناسیون همچنان با گردش بالای ویروس مواجهیم. به همین دلیل به نسبت واکسیناسیون و گذشت بیش از ۲۱‌ماه از شیوع کرونا، میزان مرگ‌های ما بالاست. زمانی که نتوانیم ورودی ویروس کووید-۱۹ را کاهش دهیم، به همان نسبت تعداد بیشتری مبتلا می‌شوند و آمار مرگ بالا می‌رود.