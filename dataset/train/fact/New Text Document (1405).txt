در مارس ۲۰۲۰، آزمایش فاز اول این واکسن در انسان با مشارکت موسسه ملی آلرژی و بیماری‌های عفونی آمریکا آغاز شد. در ماه آوریل ۲۰۲۰، سازمان تحقیقات و توسعه پیشرفته زیست پزشکی آمریکا (BARDA) تا ۴۸۳ میلیون دلار برای تولید واکسن مدرنا اختصاص داد. سازمان غذا و داروی آمریکا در دسامبر سال ۲۰۲۰ و پس از بررسی نتایج فازهای مختلف و انجام آزمایش‌های مقطعی، واکسن تولیدی مدرنا را مؤثر و ایمن ارزیابی کرد. ایمنی و تأثیر این دارو در افراد زیر ۱۸ سال به خوبی مشخص نشده‌است.