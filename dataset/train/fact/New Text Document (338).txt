اگر جواب تست آنتی‌ژن مثبت شد، به احتمال زیاد درست است و فرد مبتلا به کرونا است؛ چرا که این مدل تست‌ها در تشخیص ویروس کرونا از دقت بسیار خوبی برخوردار هستند. اما مشکل اصلی تست آنتی‌ژن این است که در برخی موارد قادر به تشخیص ویروس فعال کرونا نیست و به اشتباه نتیجه تست را منفی نشان می‌دهد. اگر در شما نشانه‌های ویروس کرونا وجود داشت، اما جواب تست آنتی‌ژن منفی شد، بهتر است برای اطمینان از اینکه نتیجه تست منفی کاذب نیست، تست PCR نیز بدهید.