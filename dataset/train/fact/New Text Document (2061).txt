با بررسی تاثیر غرغره حلق و شست‌وشوی بینی با نمک بر بیماری کووید- ۱۹ مشخص شد که برای تاثیر این اعمال، معمولاً به مطالعات سایر عفونت‌های ویروسی دستگاه تنفسی استناد می‌شود. درباره موثر بودن شست‌وشو با محلول سالین، هر چند که اطلاعات متناقض دیده می‌شود، اما ظاهراً تعداد موارد موافق بیشتر است. محققان معتقدند که غلظت بالای نمک، اثرات ضد ویروس دارد؛ ولی می‌تواند عوارضی مانند سوزش شدید، احساس گرفتگی در بینی و آبریزش بینی داشته باشد.