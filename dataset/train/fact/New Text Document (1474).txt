با وجود اثربخشی مشابه واکسن مدرنا با واکسن کووید-۱۹ فایزر، نگهداری و ذخیره‌سازی واکسن مدرنا آسان‌تر است. این واکسن در یخچال‌های معمولی با دمای ۲ تا ۸ درجه سانتی گراد تا ۳۰ روز و در سرمای منفی ۲۰ درجه تا ۴ ماه قابل نگهداری است. در حالی که واکسن فایزر باید در سرمای -۶۰ تا -۸۰ درجه نگهداری شود که نیاز به امکانات و تجهیزات ویژه دارد. برخی کشورهای کم درآمد برای ذخیره‌سازی واکسن فایزر دچار مشکل بوده و فقط از طریق روش زنجیره سرد قادر به نگهداری و ذخیره یا ترابری آن هستند.