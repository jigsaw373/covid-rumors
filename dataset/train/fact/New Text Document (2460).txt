پس از دریافت واکسن کووید-۱۹، حدود دو هفته طول ‌می‌کشد تا ایمنی کامل حاصل شود. اگر در این فاصله کسی در معرض ویروس کرونا قرار بگیرد، احتمال ابتلا در او وجود دارد. پس از زمان دو هفته از تزریق واکسن، موارد ابتلا یا مرگ می‌تواند به‌ دلیل واکنش ضعیف سیستم ایمنی بدن‌ افراد یا به دلیل ظهور گونه‌های جدیدی از ویروس کرونا باشد. افراد مسن به طور کلی سیستم ایمنی ضعیف تری دارند و پاسخ ایمنی ضعیف تری نیز به واکسن ها نشان می دهند. همچنین افرادی که دارای نقص ایمنی هستند ممکن است حفاظت مناسبی را پس از تزریق دو دوز واکسن کووید-۱۹ ایجاد نکنند. اما به طور کلی افراد پس از تزریق دو دوز واکسن، بسیار کمتر از افرادی که واکسینه نشده اند در بیمارستان بستری می شوند یا می میرند.