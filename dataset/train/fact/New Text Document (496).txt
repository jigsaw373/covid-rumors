گروهی از افراد متخصص در زمینهٔ حس بویایی توصیه می‌کنند که برای درمان از دست دادن حس بویایی ناشی از کووید ۱۹ از استروئیدها استفاده نشود. آن‌ها می‌گویند بینی خود را برای بوییدن برخی رایحه‌ها دوباره آموزش بدهید. این رویکرد احتمالا زمان‌بر خواهد بود و شاید چندین ماه طول بکشد؛ اما اگر سعی کنید حداقل چهار رایحه‌ی مختلف را دو بار در روز استشمام کنید، به شما کمک می‌کند بدون عوارض جانبی ناخواسته، سریع‌تر و کامل‌تر بهبود پیدا کنید.