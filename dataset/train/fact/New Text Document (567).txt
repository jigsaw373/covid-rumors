در جلسه‌ی هشت‌ساعته‌ای که در ۲۶ فوریه برگزار شد، اعضای کمیته‌ی ویژه سازمان غذا و داروی ایالات متحده (FDA) در مورد مسائلی مانند تأثیر و عوارض جانبی واکسن کووید جانسون اند جانسون بحث کردند. در پایان جلسه، کمیته تصمیم گرفت واکسن را برای دریافت مجوز استفاده‌ی اضطراری به سازمان غذا و دارو توصیه کند. سازمان غذا و دارو مجبور نیست تصمیم کمیته را قبول کند؛ اما معمولا از تصمیم کمیته پیروی می‌کند و به این ترتیب، واکسن جانسون اند جانسون به سومین واکسن موجود در ایالات متحده تبدیل خواهد شد. اعضای کمیته‌ی ویژه سازمان غذا و داروی ایالات متحده شامل دانشگاهیان، پزشکان و کارکنان دولت بودند که در زمینه‌ی بیماری‌های عفونی و واکسن‌ها تخصص دارند.