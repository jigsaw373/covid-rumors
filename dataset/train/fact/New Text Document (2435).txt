با توجه به شرایط شیوع بیماری، بازگشایی همگانی و بی‌موقع تمام مراکز تفریحی، هنری، تالارها، سینماها، تئاتر و ...، همان اتفاقاتی که در پیک‌های قبلی رخ داد، تکرار می‌شود؛ اتفاقاتی که باعث متصل‌شدن پیک‌ها به هم می‌شود. بنابراین طبیعی است که در خیزهای بلند، تعداد مرگ‌ها زیاد شود. هدف ما باید به صفر رساندن میزان مرگ‌ها و همچنین ثبت کمترین میزان بستری‌ها باشد. کمرنگ‌شدن اجرای محدودیت‌های کرونایی از دیگر دلایل پایین‌نیامدن آمار مرگ‌هاست.