کرونا به خانواده‌ای از ویروس‌ها گفته می‌شود که شامل چند عضو می‌باشند. خانواده کرونا یک خانواده جدید نیست و از گذشته اعضای این خانواده سبب بیماری‌های مختلف تنفسی شده‌اند از جمله سرما خوردگی ساده، بیماری تنفسی حاد شدید و بیماری تنفسی خاورمیانه‌ای که به ترتیب توسط ویروس کرونای سرماخوردگی، ویروس کرونای سارس (SARS_COV) و ویروس کرونای مرس (MERS_COV) ایجاد می‌شوند. بیماری کرونا که در حال حاضر شیوع یافته است یک عضو جدید از این خانواده است که قبلاً در انسان دیده نشده بود. این ویروس، کرونای جدید 2019 و یا nCOV-2019 نام گرفته است و سبب بیماری کووید 19 (COVID-19) می‌شود.