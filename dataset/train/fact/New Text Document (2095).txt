اکنون اما کرونا وارد حوزه گردشگری شده و پایش را در گلیم گردشگری دراز کرده است؛ پایی که آنقدر دراز است که ماه‌ها درب هتل‌ها را بسته و حوزه‌های جدید جذب گردشگر را به کلی از ما گرفته است؛ امری که اگر پیش از این به آن اندیشیده بودیم و یا راه‌هایی چون تولید محتوای مناسب الکترونیکی را با آزمون و خطا سنجیده بودیم؛ شاید این چنین ما را سردرگم نمی‌کرد. حال آنچه مانده خستگی بیش از حد فعالان حوزه  گردشگری و تورها و هتل داران است که نه تنها آنان را بیکار ساخته بلکه اکنون نمی‌دانند چه کنند تا قریب 19 ماه عقب ماندگی کرونایی را جبران کنند.