ذات تمام ویروس‌ها از جمله کرونا، گریز از سیستم ایمنی بدن است در صورتی که واکسن طراحی شده تا ایمنی بدن را تضمین کند بنابراین باید توجه داشته باشیم که باقی ماندن ایمنی به دنبال تزریق واکسن پایدارتر و ایمن تر در مقایسه با ایمنی طبیعی است. اگر یک یا چند بار به ویروس کرونا مبتلا شده‌اید و اکنون از واکسن علیه این بیماری هم استفاده کنید، مطمئنا ایمنی بسیار باکفایت، مطمئن تر و قابل قبول تری در برابر جهش کرونا خواهید داشت. بی‌تردید ایمنی زایی برای افرادی که به کرونا مبتلا شده و واکسن هم دریافت کرده‌اند به مراتب بیشتر است.