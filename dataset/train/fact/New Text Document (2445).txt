اقدامات غیردرمانی شامل راه‌های پیشگیری از انتقال ویروس، یعنی زدن ماسک و رعایت فاصله اجتماعی است که در تمام این مدت، هیچ‌کدام از آنها درست و اصولی رعایت نشده‌ است. مثلا در هر بار تعطیلی به‌ دلیل قرنطینه، مردم اغلب با رفتن به سفر و مهمانی هیچ توجهی به شرایط قرنطینه نکردند. البته مسئولان هم می‌توانستند با وضع قوانین به‌ طور جدی این شرایط را کنترل کنند که این اتفاق نیفتاد. هم‌اکنون مردم موارد بهداشت اجتماعی را رعایت نمی‌کنند و از این نظر در بیشتر مواقع در سطح پایینی قرار داشتیم.