در مواردی که فرد واکسینه شده واکنش حساسیتی شدید و سریع به یکی از برندهای تجاری واکسن نشان دهد (مجموعه ای از علائم افت فشار، کهیر، خارش، گرفتگی صدا، تورم لب‌ها و زبان، سرگیجه، اسهال طی ۴ ساعت پس از تزریق) آن برند تجاری از واکسن را نباید تزریق کند. در برخی از موارد ممکن است واکنش‌های ازدیاد حساسیت به صورت ۲ مرحله‌ای و طی ۱ تا ۷۲ ساعت مجددا بروز نماید، بنابراین در صورت وقوع عارضه بیمار طی ۷۲ ساعت بعد نیز باید از نظر بروز این علائم پایش شود و با بروز مجدد به سرعت به مرکز درمانی مجهز مراجعه کند و در صورت در دسترس بودن اتوانجکتور (آمپول آماده تزریق) اپی نفرین تا زمان مراجعه به مرکز درمانی اتوانجکتور در عضله ران تزریق شود.