خوشبختانه مطالعات انجام‌شده نشان می‌دهد که واکسن کرونا عارضه‌ای برای سیستم تولیدمثلی چه در خانم‌ها و چه در آقایان به دنبال ندارد. همچنین، واکسیناسیون خانم‌های باردار یا افرادی که قصد بارداری دارند، بسیار ضروری است، زیرا ابتلا به کووید-۱۹ در دوران بارداری می‌تواند باعث تشدید عوارض و تهدید حیات خانم باردار شود؛ بنابراین تمام خانم‌ها و آقایان می‌توانند بدون نگرانی از عوارض باروری، واکسن بزنند و انواع مختلف واکسن نیز از این نظر هیچ فرقی ندارند و هیچ‌یک از واکسن‌های موجود بر توان باروری فرد اثر منفی ندارد.