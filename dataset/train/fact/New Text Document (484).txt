مطالعه‌ی جدیدی نشان می‌دهد ویروس SARS-CoV-2 می‌تواند طیف وسیعی از پستانداران را آلوده کند. این بدان معنا است که اگر فرصت آن پیش بیاید، ویروس می‌تواند به این گونه‌ها سرریز شود. دانشمندان نگران هستند که اگر ویروس کرونای SARS-CoV-2 بتواند جای پایی در گونه‌های دیگر پیدا کند، گونه‌های جدیدی از ویروس ایجاد شوند که قدرت انتقال بالاتری داشته باشند یا مبارزه با آن‌ها دشوارتر باشد. کیانگ دینگ، نویسنده ارشد مطالعه‌ی جدید و استادیار مرکز بیماری‌های عفونی در دانشکده پزشکی دانشگاه چینهوا در چین، می‌گوید: «برای پیشگیری از شیوع آینده باید این گونه‌ها را مورد نظارت قرار دهیم تا از انتقال حیوان به انسان پیشگیری کنیم.»