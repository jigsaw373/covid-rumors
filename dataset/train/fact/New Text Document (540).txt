به‌گزارش لایو ساینس از مطالعه‌ی جدید پژوهشگران بریتانیایی، صحبت کردن نسبت‌به سرفه کردن خصوصا در فضاهای با تهویه‌ی ضعیف ممکن است منجر به انتقال بیشتر شود. علاوه‌بر‌این، در این شرایط، ویروس می‌تواند در عرض چند ثانیه بیش از دو متر جا‌به‌جا شود. یافته‌ها نشان می‌دهند فاصله‌گیری اجتماعی به‌تنهایی برای پیشگیری از انتقال کووید ۱۹ کافی نیست و ماسک‌های صورت و تهویه‌ی مناسب نیز برای کنترل شیوع اهمیت حیاتی دارد.