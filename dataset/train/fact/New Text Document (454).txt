گروهی بین‌المللی از دانشمندان که به‌وسیله‌ی سازمان جهانی بهداشت (WHO) گردهم آمده بودند، پس از ۱۲ روز کار میدانی در ووهان چین، بررسی‌های خود را درباره‌ی منشأ ویروس SARS-CoV-2 تکمیل کردند که دسامبر ۲۰۱۹ در این شهر ظاهر شده بود. یافته‌های گروه دانشمندان WHO از فرضیه‌ی اصلی پژوهشگران درمورد چگونگی آغاز دنیاگیری کووید ۱۹ حمایت می‌کند: اینکه ویروس از میزبان حدواسطی که هنوز شناسایی نشده، به‌عنوان پلی برای آلوده کردن انسان‌ها از میزبان مخزن دوری مانند خفاش‌های نعل اسبی استفاده کرده است. پژوهشگران جزئیات جدیدی را از اولین ماه دنیاگیری ارائه دادند و تئوری‌ آغاز دنیاگیری براثر حادثه‌ی آزمایشگاهی را رد کردند.