اندکی قبل ثبت احوال بخشی از گزارش خود در خصوص دلایل مرگ و میر را در ماه‌های نخست سال ۱۴۰۰ منتشر کرد؛ که این گزارش افزایش ۶۰ درصدی را نشان می‌داد. یعنی تلفات انسانی از ۱۰۸ یا ۱۰۹ هزار نفر (متوسط نرخ آمار از ۱۳۹۵ تا ۱۳۹۸) به عدد تکان‌دهنده ۱۷۶ هزار نفر در سال ۱۴۰۰ رسیده است. در صدر فهرست دلایل این افزایش حیرت‌آور، بیماری‌های قلبی‌عروقی قرار گرفته بود؛ اما انتشار گزارش‌ و مصاحبه‌های دیگر مسئولان در خصوص برخی دلایل دیگر مرگ و میر ایرانیان، قطعات یک پازل تکمیل می‌کند.
به‌نظر می‌رسد یک فرماندهی واحد، در صدد است با سند و آمارسازی از دیگر آسیب‌های اجتماعی، خلاء چرایی این افزایش ۶۰ درصدی مرگ و میر را پاسخ بدهد؛ برجسته کردن آمار تصادفات جاده‌ای، استرس، گرایش به مواد مخدر، مصرف الکل، خودکشی، آلودگی هوا و ...، به‌گونه‌ای غیرقابل تفسیر برجسته می‌شود تا یک پرسش بزرگ‌تر پوشانده شود، و آن همین دلایل جهش ۶۰ درصدی افزایش نرخ مرگ و میر ایرانیان در نیمه اول سال ۱۴۰۰ است.
آیا می‌توان بانک اطلاعات این آمارهای تکان‌دهنده را با افراد واکسینه شده و جدول همین آمار در سال‌های ماقبل واکسیناسیون را مقایسه کرد